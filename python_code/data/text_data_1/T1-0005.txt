Recorded_Text
पाकिस्तानाचे राष्ट्रपिता, बॅरिस्टर मोहम्मद अली जिनांची तोखणाय जसवंत सिंगांक भरतली म्हणपाचे संकेत ताच्या विधानांपसून भाजपा आनी संघ जे ताततिकेन पयस गेले ते ताकतिकेतूच मेळटाले. पूण राजकारणांत म्हालगड्यांक कावलांत काडपाची म्हूण एक पद्दत आसता. तांकां हडबडीत पद्दतीन भायलो रस्तो दाखयनात. पिरायेचो मान राखीत तांकां केल्ले चुकीचे स्पश्टीकरण दिवपाक लायतात आनी ते मान्य नाशिल्ल्याचे सांगत हातांत नाल्ल दितात. मजगतच्या काळांत ताणे प्रवाहाची दिशा वळखुची आनी स्वता जावन साटली पोटली कवळची ही अपेक्षा. मात राजनाथ सिंगान जसवंतसिंगाकतीय संद दिवंक ना. भारतीय जनता पक्षाची चिंतन बसका सध्या हिमाचलांतल्या शिमला हे थंड हवेचे सुवातेर चलता. ती बसका जातली आनी मागीर दिल्लींत येवन राजनाथ जसवंताक कारणां दाखोवपाची नोटीस धाडटले अशें दिशिल्लें. पूण राजनाथान कसलीच चवकशी केले बगर ताका पक्षांतल्यान भायर काडला. पक्षाचे स्थापणुके सावन जसवंत त्या पक्षाचे फुडारी म्हूण वावुरले, वाजपेयी सरकारांत तांणी संरक्षणा सारके म्हत्वाचे खाते सांबाळिल्लें. अशा ज्येश्ठ सांसदाक परस्पर तिसरया कडल्यान रकाद धाडून पक्षा भायरे करपाची नवी मोद राजनाथान सोदल्याशी दिसता. राजकी वक्ल लावन पळयल्यार हे चालींतल्यान जसवंत सिंग हांचेपरस भाजपाचेंच चड लुकसाण जावपाचीं चिन्नां दिसतात.  
जिनांची तुस्त करपी जसवंत सिंग हे पयले भाजपा फुडारी न्हय. लालकृष्ण अडवाणीकय पाकिस्तानाची वारी करतना असोच जिनांचो मोग दाटून आयिल्लो. धर्माचेर आदारिल्ल्या एका देशाची निर्मिती करपाक लावपी जिना धर्मनिरपेक्ष आशिल्ले म्हणपाचो दिश्टावो तांकां त्या दौऱयांत जाल्लो. उपरांत रा स्व संघा सयत हिंदुत्वाचो ठेको घेतिल्ल्या साबार घराव्या संघटनांनी अडवाणींचेर शरसंधान केल्ले. ल्हवू ल्हवू तें प्रकरण विसरायेर पडले. पूण वादतापिल्लो आसतना अडवाणींक पक्षांतल्यान भायर काडपाचे सोडाच, तांचे कडची जापसालदारकी काडून घेवपाची भाशा लेगीत कोणे उलोवंक नाशिल्ली. अडवाणींक एक न्याय आनी जसवंत सिंगाक एक न्याय अशें कित्याक जावचें हाची जाप भाजपान आनी चड करून अध्यक्ष राजनाथ सिंगान दिवपाक जाय. जसवंताक धांवडायतना पांय फाटल्य़ान घेवपाक जागो लेगीत मेळचोना अशी ताकतीक कित्याक केली तेंय सांगपाक जाय. तेढीचें राजकारण कसा इतलें पोरकटपण भाजपाचे सर्वोच̵ फुडारी दाखयतले अशे मात दिसूंक नाशिल्ले. चिंतन बसकेच्या म्हुर्तार राजनाथान केल्ले करणेचे पडसाद पक्षाक बरोच त्रास दीत रावतले. 
राजनाथ आनी जसवंत हांचेप टनाशिल्ले हे गुपूत न्हय. तशें अडवाणी आनी जसवंतांचेय पटनाशिल्ले. वाजपेयींच्या चड लागीं आशिल्ल्या फुडाऱयांतले एक जसवंत सिंग. वाजपेयींचे उपरांत ज्येश्ठ म्हूण पक्ष आपलो मान राखतलो ही तांची अपेक्षा. पूण हरवेंच खावपाची ताकतीक जाल्ल्या वांयगण्या फुडाऱयांचे साठमारैत तांकां कोणे विचारलेच ना. लोकसभा वैचणुकेचे निर्णय प्रक्रियेतल्यानूय तांकां अळंग भायर दवरले. जेन्ना अरूण जेटलीक राज्यसभेतलो विरोधी पक्ष फुडारी म्हूण अडवाणीन मुखार काडलो तेन्ना तर जसवंताचे उपेक्षेन तेगशी गांठली. तेन्ना सावन ते अडवाणीं विशींय जाहीरपणान कोडू उलोवपाक लागिल्ले.  राजनाथ आनी अडवाणी हीं पक्षांतलीं सध्याचीं दोन शक्तीस्थळां. दोगांय कडेन जसवंत सिंगाचें पटनाशिल्ले. तांचे मजतीक कोणूच येवचोना हे स्पश्ट जाल्ल्यानच राजनाथान ही शिकार केली. अर्थांत ते खातीर तांकां राष्ट्रीय स्वयंसेवक संघा कडल्यान बळगे मेळ्ळां आसं येता. लालकृष्ण अडवाणींचे आड तांणी हालींच संघाच्या ज्येश्ठ फुडार्यां कडेन कागाळ केल्ली आनी तिका प्रतिसाद दितना सरसंघचालक मोहन भागवत हांणी पोरण्या फुडाऱयाक घरा बसोवन नव्या तरणाट्यां कडेन सुत्रां दिवपाचो वेळ आयला म्हूण भाजपाक शिटकाणीय दिल्ली. संघ आपले फाटल्यान आसा, फाटीचो कणो दाखोवपाची हीच संद असो अदमास करीत राजनाथान जसवंत सिंगा सारक्या निस्मद्रवी मनशाक धांवडावन हेर असंतुश्टांक एक देख घालून दिल्या अशें म्हणल्यार अतिताय जावची ना.     
संघाच्या ज्येश्ठ फुडाऱयाचे देरेक करणे फाटल्यान निश्चीत अशे ठोकताळे आसतात. देखून शिमलांतले चिंतन बसकेपयलीं सरसंघ चालकांनी टायम्स नाव ह्या चॅनॅलाक दिल्ले मुलाखातीच्या प्रयोजन विशीं उत्सूकताय आशिल्ली. संघ भाजपाचे बाबतींत अदीक क्रियाशील जावपाक सोदता काय किते असो प्रस्न पडपाक लागिल्लो. हरशींय म्हूण भाजापाची संघटनात्मक तांक संघाचेरूच निंबून आसता. पूण परिस्थितीचें विश्लेशण करीत तिचो राजकी लाव घेवपाच्या यच्नांत सध्याचे भाजपाचे फुडारपण उणे पडपाक लागलां. तेच परी भाजपाच्या राजकारणाचो केंद्रबिंदू आशिल्ल्या हिंदुत्ववादा विशीं ह्या फुडाऱयांक पयलीं उतलीच आस्था आसा काय किते हे विशींय प्रस्न निर्माण जाल्यात. हे फाटभुंयेर आपणें तगयिल्ली आनी जगयिल्ली राजकी संघटना हाता भायर वच्चीं न्हय ह्या हेता संघान भाजपाच्या दीसपट्ट्या वेव्हारांत आनीक बारकायेन लक्ष घालपाचे थारायलां आसूं येता. नागपूरांतल्या संघाच्या मुख्यालयांत कसले बेत शिजतात हे सामान्यांक कळप कठीण. अदमास काडपाचो तो फुडाऱयांच्या वक्तव्यां वयल्यान आनी अश्याच कांय करण्यां वयल्यान. जसवंताक धांवडावपाची करणी ही व्हडले व्युव्हरचनेचो वांटो आशिल्ले वरी दिसता ती ह्याच कारणाक लागून. 


Text_Transliteration
pAkistAnAcE rASTrapitA, barisTara mOhammada alI jinAMcI tOkhaNAya jasavaMta siMgAMka bharatalI mhaNapAcE saMkEta tAcyA vidhAnAMpasUna bhAjapA AnI saMgha jE tAtatikEna payasa gElE tE tAkatikEtUca mELaTAlE. pUNa rAjakAraNAMta mhAlagaDyAMka kAvalAMta kADapAcI mhUNa Eka paddata AsatA. tAMkAM haDabaDIta paddatIna bhAyalO rastO dAkhayanAta. pirAyEcO mAna rAkhIta tAMkAM kEllE cukIcE spashTIkaraNa divapAka lAyatAta AnI tE mAnya nAshillyAcE sAMgata hAtAMta nAlla ditAta. majagatacyA kALAMta tANE pravAhAcI dishA vaLakhucI AnI svatA jAvana sATalI pOTalI kavaLacI hI apEkSA. mAta rAjanAtha siMgAna jasavaMtasiMgAkatIya saMda divaMka nA. bhAratIya janatA pakSAcI ciMtana basakA sadhyA himAcalAMtalyA shimalA hE thaMDa havEcE suvAtEra calatA. tI basakA jAtalI AnI mAgIra dillIMta yEvana rAjanAtha jasavaMtAka kAraNAM dAkhOvapAcI nOTIsa dhADaTalE ashEM dishillEM. pUNa rAjanAthAna kasalIca cavakashI kElE bagara tAkA pakSAMtalyAna bhAyara kADalA. pakSAcE sthApaNukE sAvana jasavaMta tyA pakSAcE phuDArI mhUNa vAvuralE, vAjapEyI sarakArAMta tAMNI saMrakSaNA sArakE mhatvAcE khAtE sAMbALillEM. ashA jyEshTha sAMsadAka paraspara tisarayA kaDalyAna rakAda dhADUna pakSA bhAyarE karapAcI navI mOda rAjanAthAna sOdalyAshI disatA. rAjakI vakla lAvana paLayalyAra hE cAlIMtalyAna jasavaMta siMga hAMcEparasa bhAjapAcEMca caDa lukasANa jAvapAcIM cinnAM disatAta.  
jinAMcI tusta karapI jasavaMta siMga hE payalE bhAjapA phuDArI nhaya. lAlakriSNa aDavANIkaya pAkistAnAcI vArI karatanA asOca jinAMcO mOga dATUna AyillO. dharmAcEra AdArillyA EkA dEshAcI nirmitI karapAka lAvapI jinA dharmanirapEkSa AshillE mhaNapAcO dishTAvO tAMkAM tyA dauyAMta jAllO. uparAMta rA sva saMghA sayata hiMdutvAcO ThEkO ghEtillyA sAbAra gharAvyA saMghaTanAMnI aDavANIMcEra sharasaMdhAna kEllE. lhavU lhavU tEM prakaraNa visarAyEra paDalE. pUNa vAdatApillO AsatanA aDavANIMka pakSAMtalyAna bhAyara kADapAcE sODAca, tAMcE kaDacI jApasAladArakI kADUna ghEvapAcI bhAshA lEgIta kONE ulOvaMka nAshillI. aDavANIMka Eka nyAya AnI jasavaMta siMgAka Eka nyAya ashEM kityAka jAvacEM hAcI jApa bhAjapAna AnI caDa karUna adhyakSa rAjanAtha siMgAna divapAka jAya. jasavaMtAka dhAMvaDAyatanA pAMya phATaAna ghEvapAka jAgO lEgIta mELacOnA ashI tAkatIka kityAka kElI tEMya sAMgapAka jAya. tEDhIcEM rAjakAraNa kasA italEM pOrakaTapaNa bhAjapAcE sarvOca phuDArI dAkhayatalE ashE mAta disUMka nAshillE. ciMtana basakEcyA mhurtAra rAjanAthAna kEllE karaNEcE paDasAda pakSAka barOca trAsa dIta rAvatalE. 
rAjanAtha AnI jasavaMta hAMcEpa TanAshillE hE gupUta nhaya. tashEM aDavANI AnI jasavaMtAMcEya paTanAshillE. vAjapEyIMcyA caDa lAgIM AshillyA phuDAyAMtalE Eka jasavaMta siMga. vAjapEyIMcE uparAMta jyEshTha mhUNa pakSa ApalO mAna rAkhatalO hI tAMcI apEkSA. pUNa haravEMca khAvapAcI tAkatIka jAllyA vAMyagaNyA phuDAyAMcE sAThamAraita tAMkAM kONE vicAralEca nA. lOkasabhA vaicaNukEcE nirNaya prakriyEtalyAnUya tAMkAM aLaMga bhAyara davaralE. jEnnA arUNa jETalIka rAjyasabhEtalO virOdhI pakSa phuDArI mhUNa aDavANIna mukhAra kADalO tEnnA tara jasavaMtAcE upEkSEna tEgashI gAMThalI. tEnnA sAvana tE aDavANIM vishIMya jAhIrapaNAna kODU ulOvapAka lAgillE.  rAjanAtha AnI aDavANI hIM pakSAMtalIM sadhyAcIM dOna shaktIsthaLAM. dOgAMya kaDEna jasavaMta siMgAcEM paTanAshillE. tAMcE majatIka kONUca yEvacOnA hE spashTa jAllyAnaca rAjanAthAna hI shikAra kElI. arthAMta tE khAtIra tAMkAM rASTrIya svayaMsEvaka saMghA kaDalyAna baLagE mELLAM AsaM yEtA. lAlakriSNa aDavANIMcE ADa tAMNI hAlIMca saMghAcyA jyEshTha phuDAryAM kaDEna kAgALa kEllI AnI tikA pratisAda ditanA sarasaMghacAlaka mOhana bhAgavata hAMNI pOraNyA phuDAyAka gharA basOvana navyA taraNATyAM kaDEna sutrAM divapAcO vELa AyalA mhUNa bhAjapAka shiTakANIya dillI. saMgha ApalE phATalyAna AsA, phATIcO kaNO dAkhOvapAcI hIca saMda asO adamAsa karIta rAjanAthAna jasavaMta siMgA sArakyA nismadravI manashAka dhAMvaDAvana hEra asaMtushTAMka Eka dEkha ghAlUna dilyA ashEM mhaNalyAra atitAya jAvacI nA.     
saMghAcyA jyEshTha phuDAyAcE dErEka karaNE phATalyAna nishcIta ashE ThOkatALE AsatAta. dEkhUna shimalAMtalE ciMtana basakEpayalIM sarasaMgha cAlakAMnI TAyamsa nAva hyA canalAka dillE mulAkhAtIcyA prayOjana vishIM utsUkatAya AshillI. saMgha bhAjapAcE bAbatIMta adIka kriyAshIla jAvapAka sOdatA kAya kitE asO prasna paDapAka lAgillO. harashIMya mhUNa bhAjApAcI saMghaTanAtmaka tAMka saMghAcErUca niMbUna AsatA. pUNa paristhitIcEM vishlEshaNa karIta ticO rAjakI lAva ghEvapAcyA yacnAMta sadhyAcE bhAjapAcE phuDArapaNa uNE paDapAka lAgalAM. tEca parI bhAjapAcyA rAjakAraNAcO kEMdrabiMdU AshillyA hiMdutvavAdA vishIM hyA phuDAyAMka payalIM utalIca AsthA AsA kAya kitE hE vishIMya prasna nirmANa jAlyAta. hE phATabhuMyEra ApaNEM tagayillI AnI jagayillI rAjakI saMghaTanA hAtA bhAyara vaccIM nhaya hyA hEtA saMghAna bhAjapAcyA dIsapaTTyA vEvhArAMta AnIka bArakAyEna lakSa ghAlapAcE thArAyalAM AsUM yEtA. nAgapUrAMtalyA saMghAcyA mukhyAlayAMta kasalE bEta shijatAta hE sAmAnyAMka kaLapa kaThINa. adamAsa kADapAcO tO phuDAyAMcyA vaktavyAM vayalyAna AnI ashyAca kAMya karaNyAM vayalyAna. jasavaMtAka dhAMvaDAvapAcI karaNI hI vhaDalE vyuvharacanEcO vAMTO AshillE varI disatA tI hyAca kAraNAka lAgUna. 
